---
layout: post
title:  "楞严一笑 原创文学"
date:   2019-04-26 11:49:45 +0200
categories: jekyll update
---
<h3>临江仙  初四夜雪</h3>
<h5>邑里驱车逢夜雪，巷陌一隐烟霏。寒灯垂照玉蝉追。或疑瑶台近，悄踏碎琼归。</h5>
<h5>晨起寂寥听檐落，謋然爆竹声飞。为报东君敕新雷。大野龙方蛰，中原鹿渐肥。</h5>

<h3>与盛浩登凤凰山</h3>
<h5>半载光景愧无功，寒暑转瞬又枯荣。</h5>
<h5>满目空濛难眺远，群山萧瑟唯听风。</h5>
<h5>三吴叠巘锁秋老，一棹平湖困雾浓。</h5>
<h5>长铗辜负骑鲸梦，江天万里待飞鸿。</h5>

<h3>渔家傲</h3></h3>    
<h5>东航舱中，枯坐无聊，忆景填词，聊以慰虚掷之卢布也</h5>
<h5>是处丹青摹不成，玉镌石塑镂银灯。琥珀金銮夸至尊。踏香尘，蛾眉淡扫秋水横。</h5>
<h5>工农旌旆杳难寻，大帝铜马自森森。风翻涅瓦摇宫城。西日沉，彤云深处白云生。</h5>

<h3>鹊桥仙  记春季毅行</h3>
<h5>夜雨翻江，春山团露，苍翠遥接烟浦。淰淰横岚逐衣舞，更几回，疏钟暗度。</h5>
<h5>扶石听泉，登云揽雾，潇洒钱塘风物。一掬清冽可濯足，沧浪里，醉忘归路。</h5>

<h3>定风波</h3>
<h5>暮色如帘遮远山，乱风穿牖撞客衫。凭栏望处笼轻烟，应是，风景不必在江南。</h5>
<h5>洛河水枯烽烟远，何必，桃花源里可耕田。黄犬声中忆江北，却看，此地顽童肖当年。</h5>

<h3>临江仙   中夜 </h3>
<h5>闾里乡音闻几度，俄而征铎匆匆。蛙声十里惊残梦，仰看云遮月，卧听风入松。</h5>
<h5>夜阑长问谁是我，此身殁后何从。夜思随水过桥东，影逐簟纹漾，灯照落花红。</h5>

<h3>江城子</h3> <h5>与董大同游午潮山，兴致盎然，因对韵填词，试为江城子</h5>
<h5>春来天地入钱江，沙鸥扬，锦鳞翔。西子难谒，杖履陟高冈。玉笛莫愁青帝老，看我手，试宫商。</h5>
<h5>遍访青峰登云望，吴山遮，越水藏。鸿飞天外，天外是吾乡。且将醉眼看萧娘，步摇漾，梨花飏。</h5>

<h3>临江仙  访虢台庙未得</h3>
<h5>驿里枯坐对舆图， 虢台寂寂其中。 麦秀渐渐钟鼓空， 徒留古姓字， 杳杳入鸿蒙。</h5>
<h5>信是莽苍迷我眼， 杖策久觅无踪。 回首娥眉敛玉容， 兴尽拂衣返， 安道何必逢。</h5>

[jekyll-docs]: http://jekyllrb.com/docs/home
[jekyll-gh]:   https://github.com/jekyll/jekyll
[jekyll-talk]: https://talk.jekyllrb.com/
